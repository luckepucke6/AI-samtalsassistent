Bota ensamheten för äldre med ai-driven röstassistent
Det finns många äldre där ute som känner stor ensamhet i vardagen. För att bota en del av den ensamheten så har jag kommit på ett projekt som syftar till att erbjuda naturliga och meningsfulla konversationer genom en ai-driven röstassistent.
Ensamhet bland äldre är ett stort problem, speciellt bland de som bor själva. Ensamheten kan leda till stora problem, såsom hälsoproblem, ångest och depression. Enligt WHO så är ensamhet en stor hälsorisk, och detta projekt vill hitta en lösning för att hjälpa en utsatt grupp i samhället. Att hitta lösningar till problemet om ensamhet bland äldre gynnar inte bara positivt i ett samhälleligt perspektiv, det kan också ha en stor positiv påverkan på individers livskvalitet. Genom att skapa ett nyskapande verktyg som både tar hjälp av empati och teknik för att stödja en utsatt grupp, strävar vi efter att förbättra deras sociala interaktioner och då erbjuda både praktiskt och emotionellt stöd.
Genom att installera assistenten på en mobil eller högtalare, så ska den kunna aktiveras genom ett enkelt röstkommando. Den ska kunna fungera som en vanlig samtalspartner, men också andra saker som t.ex. att spela spel, spela musik och föreslå aktiviteter. Den ska kunna erbjuda många olika typer av samtal och aktiviteter baserat på den individuella personens behov och preferenser. Assistenten ska kunna användas i hemmet, på äldreboenden och andra miljöer där bristen på social interaktion är begränsad.
Assistenten ska användas av tränade dataset, som t.ex. OpenAI GPT och Hugging Face Transformers, och med hjälp av information om de äldres intressen och vanliga frågor. Med hjälp av NLP kan AI:n svara och förstå frågor på ett naturligt sätt. Emotion Recognition hjälper till att känna av användarens humör och anpassa samtalet därifrån. Reinforcement Learning gör så att systemet blir bättre på att samtala över tid.
Trots sin stora potential så finns det begränsningar. Man kan inte ersätta mänskliga relationer helt med AI, det kan också finnas svårigheter att förstå dialekter och oväntade frågor. Det finns också etiska frågor som är viktiga, såsom att tydligt informera att det är en AI och att säkerställa datasäkerheten. Man kan minimera detta genom att sätta upp tydliga regler och riktlinjer för hur datan ska användas. Det är också viktigt att inkludera mänsklig tillsyn för att förbättra och komplettera AI-systemet så att det sköts och används rätt. 
Projektet kommer utvecklas genom att bygga en prototyp som ska användas och testas på en grupp för att samla in feedback. Man skulle i framtiden kunna utveckla det genom att lägga till ytligare funktioner som t.ex. videosamtal. Det finns också potential att integrera AI:n med andra teknologier, som t.ex. smarta hem system.
Ensamhet är ett stort problem bland äldre och kan leda till hälsoproblem som depression och ångest. Enligt WHO är social isolering en betydande hälsorisk globalt. Min inspiration kommer från min farmor och mormor, som nyligen blev änkor och lever i ensamhet. Deras situation har fått mig att reflektera över behovet av verktyg som bidrar till social kontakt och stöd. Genom att kombinera teknik och empati hoppas jag skapa ett verktyg som ger både praktiskt stöd och en känsla av gemenskap.
